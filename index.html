<!DOCTYPE html>
<html lang="fa" dir="rtl">
	<head>
		<title>ابزارهای آنالیز کلام خدا</title>
		<meta charset="utf-8">
		<link rel="stylesheet" href="styles/style.css">
	</head>
	<body>
		<p>نور</p>

		<p>به نام خداوند بخشندهٔ مهربان</p>

		<h1>مجموعهٔ آموزشی ساخت ابزارهای آنالیز کلام خدا</h1>

		<p>خوب قصد داریم در این مجموعه به کمک زبان های برنامه نویسی، به ساخت ابزارهایی جهت آنالیز کردن کلام خدا بپردازیم. ابتدا قصد داریم ساخت ابزارهای قرآنی را یاد بگیریم و در ادامه نیز آموزش های لازم جهت ساخت ابزارهای دیگر به منظور آشکار ساختن الگوهای عددی و هندسی طبیعت و جهان هستی (که همان کلام خداست) را فرا خواهیم گرفت. هدف از تهیهٔ این مجموعه، آموختن «هنر زندگی متعالی» است، در اصل این ها ابزاریست برای رسیدن به آن هدف اما ما در این مجموعه صرفاً به ساخت این ابزار خواهیم پرداخت... ابتدا قصد داریم با هم یک ابزار نسبتاً کامل و پُرکاربرد قرآنی بسازیم طوری که بعد از آن احتمالاً هر کدام از ما دانایی و مهارت لازم برای تغییر دادن آن ابزار یا افزودن امکانات بیشتر به آن (متناسب با نیاز شخصی خودمان) را خواهیم داشت. به این منظور قصد داریم نرم افزارها و ابزارهایمان را با سه زبان HTML و CSS و Javascript بسازیم و آن را در مرورگرهای اینترنت اجرا کنیم. اصطلاحاً به این نرم افزارها، برنامه های تحت وب یا web application میگویند. بنابراین به عنوان پیش نیاز میبایست تا حدی با این زبان ها آشنا باشیم. در مجموعۀ مجاور در همین وبسایت آموزش دادن این سه زبان را شروع کرده ام و آن را طوری پیش خواهم برد که هر آنچه در این مجموعه نیاز داریم، آنجا آن را تمرین کرده باشیم و آموزش دیده باشیم بنابراین ابتدا اطمینان حاصل کنید که در همین جلسه (پیش از ادامه دادن و رفتن به جلسات بعد) همهٔ کُدها را به خوبی شناخته اید و یاد گرفته اید، سپس به جلسات بعد بروید.</p>
		
		<p>برای شروع کار در این جلسه قصد داریم سورهٔ اول قرآن را به همراه ترجمهٔ فارسی آن، در یک فایل HTML به نمایش در آوریم. به این منظور به متن تایپ شدهٔ قرآن، ترجمهٔ تایپ شدهٔ آن و نیز یک فونت برای نمایش دادن متن عربی نیاز داریم.</p>

		<h2>پیش نیازها</h2>

		<h3>دانلود متن قرآن</h3>

		<p>توصیه میکنم متن قرآن را از وبسایت تنزیل بخش <a href="http://tanzil.net/download">دانلود متن قرآن</a> دانلود کنید. در این صفحه، پایین تیتر Download کادر بزرگی واقع شده که در قسمت‌های مختلف آن گزینه های متنوعی جهت دانلود متن قرآن قرار گرفته است. از بالا سمت راست میتوانید انتخاب کنید که آیا علائمی مانند علامت مکث، علامت سجده و... در متن قرآن درج شوند یا خیر. در مستطیل بالا سمت چپ امکان انتخاب نوع متن قرآن را خواهید داشت به این صورت که دو گزینهٔ آخر رسم الخط عثمانی بر اساس مصحف مدینه هستند و چهار گزینهٔ اول رسم الخط ساده شدهٔ قرآن. تفاوت دیگر بین این گزینه ها عمدتاً در میزان اعراب گذاری هاست، مثلاً با انتخاب گزینهٔ «simple clean» متنی که دانلود میکنید هیچ اعرابی ندارد. برای اطلاعات بیشتر میتوانید نشانگر موس خود را روی هر کدام قرار دهید و توضیحات مختصری در مورد هر کدام مشاهده کنید یا میتوانید آن ها را دانلود کنید و با یکدیگر مقایسه نمایید. از مستطیل پایین نیز میتوانید فرمت فایل دانلود شده را انتخاب کنید. گزینهٔ اول و دوم فایل متنی با پسوند txt است با این تفاوت که در فایل دوم، آیات قرآن شماره گذاری شده اند. فرمت فایل سوم XML و فرمت فایل چهارم SQL است. زبان XML مشابه زبان HTML یک زبان نشانه گذاری است که احتمالاً جلوتر تا حدی با آن آشنا خواهیم شد. زبان SQL نیز برای کار با پایگاه های داده به کار میرود که ما در این مجموعه با آن کاری نداریم. برای شروع کار گزینۀ Simple از مستطیل بالا و گزینۀ Text از مستطیل پایین مناسب اند.* در پایین صفحه تیکِ «I Agree» را بزنید و متن قرآن را دانلود کنید.</p>

		<h3>دانلود ترجمهٔ قرآن</h3>

		<p>بعد از دانلود کردن متن قرآن، از همان وبسایت به بخش <a href="http://tanzil.net/trans/">ترجمه های قرآن</a> بروید. در این صفحه نیز پایین تیتر File Format یک کادر مستطیل شکل قرار دارد که از آنجا میتوانید فرمت فایل ترجمه را انتخاب کنید. در حال حاضر گزینهٔ اول (فایل متنی با پسوند txt بدون شماره) مناسب است. کمی پایین تر بروید و زبان و مترجم مورد نظرتان را از جدول انتخاب کنید و در نهایت به کمک آیکون هایی که در ستون سمت راست جدول روبروی فایل‌های ترجمه قرار گرفته اند، میتوانید فایل مورد نظر را دانلود کنید.</p>

		<h3>دانلود فونت مناسب</h3>

		<p>معمولاً فونت های فارسی رایج برای نمایش دادن متن قرآن مناسب نیستند، بهتر است ابتدا یک فونت عربی مناسب انتخاب و دانلود کنیم و سپس آن را در کُد CSS خود درج کنیم. توصیه میکنم اگر از شرایط کپی رایت فونت ها مطمئن نیستید، آن ها را دانلود نکنید. من در یک جستجوی نسبتاً سریع از وبسایت Sil فونت <a href="https://software.sil.org/scheherazade/download/">شهرزاد</a> را پیدا کردم. اگر خواستید به این صفحه بروید و برای دانلود کردن فونت، روی کادر سبز رنگ موجود در صفحه کلیک کنید. پس از دانلود کردن فایل فشرده، آن را Extract کنید. دو فایل آخر از این فولدر و نیز دو فایل ابتدایی از فولدر web فونت های مورد نظر ما هستند. اولی برای حالت ضخیم یا Bold و دومی برای حالت معمولی یا Regular به کار میرود. توصیه میکنم از فونت Regular با پسوند woff که در فولدر web قرار گرفته است استفاده کنید.<sup>*</sup></p>

		<p class="footnote">*) پسوند woff از عبارت «web open font format» گرفته شده. فونت هایی با این فرمت معمولاً در صفحات وب استفاده میشوند. یکی از ویژگی این فرمت بارگیری شدن سریعتر آن نسبت به فرمت های دیگر است.</p>

		<p>دقت کنید توضیحات مرتبط با صفحات وبسایت هایی که لینک آن ها در این صفحه قرار گرفته است مربوط به زمانی است که این فایل را مینویسم (یعنی اسفند سال ۱۳۹۷) ممکن است در آینده وضعیت ظاهری این صفحات تغییر کند.</p>

		<p>ادامه دارد...</p>

		<br>
	</body>
</html>

